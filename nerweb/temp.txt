Hej . 
Här kommer min berättelse . 
MITT LIV SOM FARMACEUT - från pillertrillning till radiofarmaka . 
Jag heter Åsa Fredelius . 
Är född 1947 i Bromma församling i Stockholm . 
Flyttade till  i Vällingby 1954 . 
Min pappa var ingenjör och mamma sjuksköterska . 
Min syster blev sjuksköterska . 
Mamma tyckte att farmaceut skulle passa mig bättre och så blev det . 
Under gymnasietiden kunde man få information om olika yrken . 
Jag valde att höra om farmaceutyrket . 
Någon i publiken frågade vad en apotekstekniker gör . 
De bara diskar blev svaret . 
Jag tyckte inte om att diska så farmaceut lät bättre . 
Fattade inte att det menades att gå vid disken . 
Tog studenten 1966 . 
Stack iväg med pojkvännen till Paris på motorcykel direkt , men mamma hade ordnat med alla ansökningspapper och betygskopior . 
Det var bara att underteckna med namnet . 
Jag kom in på farmis-Farmaceutiska institutet - i Stockholm på Kungstensgatan . 
Började som elev på apoteket Ormen i Vällingby hösten 1966 . 
Apotekare Simlund var innehavare . 
Han rökte cigarr och satt på kontoret hela dagarna . 
Ibland kom han ner i officinen . 
En gång tittade han i vår godislåda . 
Där brukade vi ha salmiaklakrits , Senegatabletter o annat smått o gott . 
Den här gången hade vi även en ask Kodeinfosfatkakor . 
De innehöll 5 mg kodeinfosfat per pastill . 
Då sa han till på skarpen att det fick vi INTE äta . 
Vi förstod inte varför då . 
Det var ju receptfritt ! 
När man blev äldre o klokare o kunnigare förstod man ju . 
På apoteket Ormen gjorde vi piller . 
Farmaceuten gjorde pulverblandningen . 
De aktiva ämnena först-minsta mängderna först under noggrann blandning i mortel med pistill-sedan utfyllnadsmedel . 
Sen fick tekniker eller elever sätta till pillerextraktet . 
Vanligast var 100 piller åt gången . 
Klumpen delades i 2 delar och vägdes på balansvåg . 
Skulle väga lika . 
Fram med pillerbrädan . 
På med en av den delade klumpen . 
Rulla ut en stång med händerna ungefär som man gör med modellera . 
Inga handskar förstås . Stången måste vara helt jämn , annars skulle pillerna bli olika stora . 
Inte bra om det var gifter i . 
Den cirka 30 cm långa stången lades på den räfflade delen . 
En räfflad överdel med handtag i sidorna lades ovanpå . 
Sen drog man några tag fram o tillbaka . 
Sen var det klart om man hade tur . 
Ibland måste man trilla de lite mer så de vart runda . 
Tappade man piller måste man ta upp dem och lägga med dem . 
Många kunder räknade sina piller när de kom hem o fattades det något måste man göra om . 
Dr Santessons oljepiller var besvärliga att göra . 
Smälte om det var varmt . 
Sprack sönder ibland . 
Vi fick också göra dekokter . 
Quillaja var vanligast . 
Lägga in Magnecyl gjorde vi också . 
Man hade nästan som en liten sopskyffel med 25 hål i . 
En tablett i varje hål . 
Sen ner i en pappersask avsedd för 50 tabletter . 
Alltså två skyfflar per ask . 
När vi lade in Magnecyl-kodein tejpade vi för en rad med hål . 
Det skulle vara 20 tabletter i asken . 
Apoteket Ormen hade två filialapotek , Vågen i Hässelby strand och Staren i Hässelby gård . 
Som elev fick man ibland ta tunnelbanan dit och hämta dagskassorna från föregående dag . 
Sen tunnelbana tillbaka till Vällingby . 
Tanken att man kunde bli överfallen och rånad fanns inte på kartan . 
De flesta receptkunderna fick nummerlappar . 
Vi hade få Vänt . 
31 aug 1967 gjorde jag Aether spiritus camphorat . 
Haltbestämningen var svår . 
Det gick ej att väga in för etern avdunstade . 
Då man sedan ställde det på vattenbad gav sig en del campher 1iväg . 
Läser i Malte Ljungdahls recepthandbok att Kamferdroppar används som stimulans vid svimningstillbud mm . 
Skulle tro att det bara köptes för mm . 
Lönen aug 1967 var 549 kronor som betalades ut kontant i ett brunt kuvert . 
Graviditetstesterna kom vid den tidpunkten . 
Bara apotekare fick utföra dessa . 
Man vaggade urinen på en platta efter att man satt till några droppar med testet . 
Om det blev grumligt förelåg inte graviditet . 
Var blandningen som mjölk förelåg graviditet . 
En kvinna kom för tidigt på eftermiddagen . 
Apotekare Warfvinge var inte klar . 
Men han kom strax ut och meddelade att hon var gravid . 
Tack snälla apotekaren sa hon . 
Ni ska inte tacka mig-tacka er man sa han . 
Man duade inte varandra hur som helst . 
Färdiga farmaceuter sa du till varandra . 
Tekniker och elever duade varandra . 
Jag blev kallad fröken Fristedt . 
Det var svårt att säga sa de . 
När jag skulle gifta mig 1968 trodde alla att mitt namn skulle bli lättare att uttala , men så blev det inte . 
Jag blev fru Fredelius . 
Apotekare Warfvinge var förste man . 
En av hans uppgifter var att beställa varor när firmorna ringde . 
Det var Vita björn , Vitrum bla . 
annat . 
På Astra var det fröken Nilsson som ringde . 
Den ekonomiska biten var ju viktig och förste man höll reda på priser och rabatter . 
Ibland kom det in småpojkar med sin veckopeng . 
De skulle köpa kemikalier och blanda lite hemma på kammaren . 
Det skulle vara för 25 öre det och 25 öre det . 
Kunde ta hur lång tid som helst att räkna ut hur mycket det räckte till och sen väga upp i små påsar på handköpsvågen . 
Snart lärde man sig att känna igen dessa små kemister så man sprang längst bak i officinen och hittade snabbt något annat viktigt att pyssla med så att någon annan fick offra sig . . . . . 
När man skulle väga på balansvåg måste man först tarera . 
På ena vågskålen stod den tomma flaskan . 
På den andra en liten skål som man strödde små hagel i till jämvikt . 
EN gång välte jag skålen med hagel som rullade ut över hela golvet . 
Jag gjorde det bara EN gång ! 
Varje kväll 5 minuter före stängning kom en medelålders dam och köpte en flaska av den receptfria hostmedicinen Benzopect . 
Den innehöll Tinctura opii benzoicus . 
Första tiden på apoteket tyckte jag att det luktade eter . 
Efter en tid vandes man och kände det inte mer . 
Det berodde nog på att vi blandade så mycket Soln-Anders även kallat Zorn - Anders bröstdroppar som innehöll eter . 
De som drack detta måste ha storknat . 
Lucia på Ormen firades genom att eleverna lussade . 
Sen bjöds på apoteksgjord glögg på verifierad sprit . 
På Ormen fanns en burk med Cantharidin . 
Det var spansk fluga . 
En burk halvfull med blågrönglänsande döda flugor . 
En gång tog vi hem blodiglar till någon . 
Det var gasvävslock över burken . 
De hade väl inte överlevt annars . 
Vi hade inventering , vill minnas att det var en nyårsafton , där vi skulle räkna allt . 
Flaskor , kapsyler , papper - ja allt . 
Även kanistrar påsar . 
Arbetskläder fick man skaffa själv . 
Jag köpte mig en nylonrock som var modernt då . 
Bara tvätta och hänga upp . 
Men den blev lite gulaktig och kändes inte luftig . 
Jag lärde mig av en utbildad farmaceut , att om jag skriver enligt tel dr signum har jag verkligen ringt . 
Om jag skriver enligt tel signum har jag INTE ringt . 
Ifall det skulle bli några konstigheter skulle jag veta själv hur det var . 
Mina praktiska prov gjorde jag på Kvarnen Solna hos apotekare Hadar Flock 24 1 1969 . 
Jag gick elev i två år . 
Hösten 1968 började jag på Farmaceutiska institutet i Stockholm . 
Vi var 120 studenter på kursen . 
Tror att det var 2 pojkar o resten flickor . 
Innan vi skulle labba var det ett säkerhetsprov . 
En fråga löd : Vad gör du om du får lut i ögat . 
En kurskamrat skrev : Häller i syra . 
Rätt svar var vatten eller 3 borsyrelösning . 
Lokalerna var gamla . 
Labbis luktade svavelväte lång väg . 
Tiden på farmis varade 1 år . 
På gymnasiet förstod jag inte mycket av kemin . 
På farmis fick jag en AHA-upplevelse och tyckte kemin var jätterolig . 
Roligt att labba . 
Asbestplattor hade vi . 
Inte farligt på den tiden . 
Blev färdig september 1969 . 
Då var det plötsligt svårt att få receptarietjänst . 
Man fick en lista på lediga platser av fru Frej på apotekarsociteten . 
Jag var gift och kunde inte flytta så långt från Stockholm . 
Jobbade extra på Vitrum på Kungsholmen , inte som farmaceut , utan bara för att tjäna pengar . 
Packade Clysmol-lavemang i kartonger den första tiden . 
Så småningom fick jag slutkontrollera lådor som skulle ut på apoteken . 
Sen blev det en receptarietjänst ledig på apoteket i Hallstavik i Roslagen . 
Åkte roslagsbanan ut 22 12 - 69 . 
Blev intervjuad . 
Sen tåget hem igen med byte i Rimbo . 
Fick tjänsten . 
Fick veta det 23 12 . 
Lycklig ! 
Mamma grät för att det var så långt bort 10 mil . 
Började på apoteket i Hallstavik 1 febr . 
1970 . 
Jag hade en tjänst med kallortstillägg . 
Bodde inneboende hos en rar gammal dam den första tiden motocrossföraren Bill Nilssons mamma . 
På apoteket var det apotekare Stig Hanze o jag som var farmaceuter . 
Två heltid och två deltidstekniker och en städerska på halvtid . 
Bland de första uppdragen var att göra ett semesterschema . 
Varför jag skulle göra det förstod jag inte först . 
Men sen . . . . . 
Hur jag än trixade så grät alla . 
Alla utom en hade sin make anställd på Holmens bruk . 
Alla ville ha industrisemester . . . . . . . . . 
Det var inte kul . 
Första sommaren kom det en vikarie för apotekaren eftersom jag måste ha ett års tjänstgöring för att vara chef . 
Hon hade sommarstuga i trakten . 
Sommar nummer två var jag tf . chef . 
Jag var yngst av alla och det kändes konstigt . 
Hon som brukat chefa på sommaren blev nu anställd under mig och det kändes nog konstigt för oss båda . 
Apotekaren hade sin tjänstebostad ovanpå apoteket . 
Han hade samma telefonnummer som apoteket så om han fick ett telefonsamtal på lunchen , fick man koppla det till bostaden . 
Apoteken i Hallstavik och Rimbo var filialer till Apoteket i Norrtälje . 
Under min tid i Hallstavik blev apoteken förstatligade . 
Jag blev sjuk när det var fest i stadshuset i Stockholm . 
Piller gjordes inte längre . 
Istället hade kapselapparaten kommit . 
Men jag gjorde inga kapslar där . 
Ögondroppar gjorde vi däremot . 
Vi hade ett litet skåp med uv-ljus . 
Pyttesmå flugor kunde ibland leta sig in där o dö av ljuset . 
Vi gjorde ganska ofta Mintacholögondroppar . 
Vi använde flergångsfilter som först skulle läggas i en neutraliserande lösning och därefter autoklaveras . 
Nya reformer kom . 
Ett läkarbesök skulle kosta 7 kronor . 
Medicinen skulle kosta högst 15 kronor . 
Alla sa du till varandra , vilket underlättade vardagen . 
Vi sålde Entero-vioform mot turistdiarré . 
Vi talade om att man kunde ta dem förebyggande också . 
Entero-vioform förbjöds senare då det gav nervskador . 
Den dagen , då en rysk båt kom till pappersbruket , var jag ledig . 
Besättningen hade kommit i grupp till apoteket för att ingen skulle hoppa av . 
De hade ritat en nappflaska och sedan köpt hela lagret . 
1972 fick jag mitt första barn på Danderyds sjukhus som var närmaste förlossning . 
Min man läste teologi i Uppsala och vi ville bo tillsammans när vi fått barn . 
Flyttade alltså till Uppsala under mammaledigheten som varade i 6 månader . 
Var sedan tvungen att säga upp mig i Hallstavik . 
Började söka arbete i Uppsala . 
Det var anställningsstopp . 
Gick runt på alla apotek och erbjöd mig att vara vikarie samtidigt som jag skrev in mig på arbetsförmedlingen . 
Det var inte många dagar jag behövde stämpla . 
Alla apotek började ringa . 
Tyckte att jag åkte åt olika håll varje dag . 
Jag har arbetat på Hägern , Kronan , Källan , Lejonet , Näcken och Sirius . 
Mest var jag på apoteket Kronan , hos apotekare Gunnar Eriksson . 
Kronan var jourapoteket dygnet runt . 
Eftersom min man måste plugga och passa barnen själv så mycket som möjligt för ekonomins skull , tog jag gärna alla obekväma pass som jag blev erbjuden . 
En lördagsnatt gav 24 , 5 timlöner . 
Då började man kl 14 lördag em . 
Sedan 1 timmes obetald lunch mellan 17-18 . 
Därefter tjänstgöring fram till kl 12 på söndagen . 
Kvällspassen var också bra att få . 
Det var mellan 16-22 . 
Eftersom jag redan kunde blindskrift när jag kom dit , fick jag hålla på med det ibland . 
Vi hade patienter från hela landet . 
Burkarna skulle märkas med läkemedlets namn och styrka . 
Sedan skrev vi ett blad med punktskrift alla uppgifter som stod på receptet . 
Som nattvakt var man ensam efter kl 22 . 
Det fanns en trappa upp ett nattvaktsrum med riktig säng med lakan . 
När någon ringde på klockan svarade man God morgon vad önskas . 
En natt var det en man med permobil . 
Han kom in genom dörren , fick sin medicin genom den skottsäkra luckan . 
Sedan kunde han inte vända permobilen och komma ut . 
Jag var tvungen att öppna dörren till stora kundutrymmet för att han skulle kunna vända och rulla ut . 
Jag hade stora nyckelknippan på mig och tänkte att går dörren igen så är det bara att låsa upp o gå in igen . 
Hjälpte honom ut . 
Dörren smällde igen . 
Tog upp nyckelknippan . 
DÄR FANNS INGET NYCKELHÅL ! 
Där stod jag mitt i vintern med vita rocken och träskor på den öde Svartbäcksgatan . 
Kom på att jag kunde ta personalingången i gränden . 
Måtte nycklarna passa och larmet INTE gå . 
Ja . 
Det gick bra ! 
En lördagnatt blev jag väckt av en läkare som ville skriva ut beroendeframkallande läkemedel . 
Får jag be om legitimation sa jag som jag alltid brukar göra . 
Den höll jag på att förlora , sa han . 
Medan han gick ut en stund tittade jag efter i läkarmatrikeln . 
Han hade sin legitimation kvar . 
När han kom in igen försökte han släta över och ville inte låtsas om att han försagt sig . 
Han fick sina läkemedel . 
Talade sen med mina chefer och de undersökte vidare . 
Denne läkare var under observation och skulle hämta ut alla sina läkemedel på ett visst apotek . 
Men när det blev helg åkte han runt på jourapoteken och handlade . 
Det fanns en svarta lista med missbrukare . 
En kvinna , som blev nekad barbiturater hos olika läkare blev så desperat till slut , att hon gick till veterinären och fick tabletterna utskrivna till hunden . 
Eftersom jag arbetade på alla apotek i Uppsala såg jag en hel del . 
En kvinna sprang runt på apoteken med recept på beroendeframkallande läkemedel från olika läkare . 
Hos en viss läkare hette hon ett visst namn . 
Jag ringde upp en av dessa läkare . 
Hon ringde tillbaka efter en stund och tackade . 
Hon hade pratat med patienten som sagt att hon-doktorn - var så lättlurad . 
En straffriförklarad man kallade vi för kommamannen . 
Han delade ut förfalskade recept åt höger o vänster . 
Honom var det ingen idé att sätta fast . 
Vi tog recepten bara . 
Han satte kommatecken på fel ställen och var lätt att upptäcka . 
Metadonpatienterna kunde ha bekymmer ibland . 
Glasflaskan gick sönder . 
Det blev så småningom plastflaskor . 
Har en känsla av att det var lite si och så ibland med metadonprogrammet - i alla fall på 1970-talet . 
Vet att jag en gång ringde upp dr Moltas Eriksson om en fråga . 
Han stod som bäst och gjorde julkorv . 
En gång hade jag köpt kaffebröd att ta med till kvällen . 
Det var en choklad-rulltårta . 
Sådana kallas också drömtårta . 
Eftersom de andra också hade med sig blev drömtårtan kvar i kylskåpet . 
Eftersom det skulle dröja en hel vecka tills jag skulle tillbaka till Kronan ringde jag på morgonen hemifrån och pratade med apotekare Modéer . 
Han lovade att sätta fram drömtårtan på bordet till fikarasten . 
En vecka senare kom jag till jobbet . 
Alla såg så konstiga ut . 
Till slut var det en som inte kunde hålla sig . 
Apotekare Modéer hade hittat en stor marsipantårta i kylskåpet . 
Den satte han fram på bordet med en stor lapp Åsa bjuder . 
Alla åt av hjärtans lust . 
Tills Toini skulle fika . 
Det var hennes tårta . 
Hennes barnbarn , tvillingar , fyllde 6 år och hade önskat sig en marsipantårta . . . . 
De stackars tårtätarna fick skramla ihop pengar till en ny tårta . 
Stackars också Arne Modéer . 
Han visste inte vad en drömtårta var . 
När de letade igen i kylskåpet så kom den fram . 
Jag borde ha sagt rulltårta ! 
För ett år sedan gick jag in och handlade på Kronan Uppsala . 
träffade en gammal arbetskamrat som sade att Åsa och rulltårtan-det glömmer man aldrig . 
Då hade det gått närmare 40 år ! 
En lördagkväll kom en man och ställde ner ett spritglas på disken . 
Annalysera det här , sa han . 
Det kunde jag ju inte göra . 
Han trodde att spriten var utspädd på krogen och ville veta sprithalten . 
Varje söndagnatt arbetade syster Ella Persson . 
Hon var nunna på Alsike kloster . 
Nunnekläderna hade hon på sig under rocken , men doket tog hon av sig under tjänstgöring . 
När Ella hade semester fick jag ofta jobba hennes pass från 18 söndag kväll till måndag morgon . 
En sådan natt gav 18 , 5 timmar i lön . 
På ett av Uppsalaapoteken ställde jag en fråga till en receptarie . 
Det ska du kunna själv . 
Du är ju också farmaceut fick jag till svar . 
Då bestämde jag mig för att ALDRIG svara så själv . 
Jag har delat med mig så mycket jag kan med det jag vet , och mötts av glada o nöjda och tacksamma arbetskamrater . 
En hisoria jag inte varit med om själv men hört är följande : Vid världskyrkomötet i Uppsala 1968 steg det in en utländsk präst i kråskrage och skulle hämta ut medicin . 
Han behövde sprit till desinfektion för sin diabetes . 
Det var inte klart . 
Expediten meddelade : We must call the doctor about the spirit . 
När min man läst färdigt flyttade vi till Hille norr om Gävle . 
Jag blev vikarie på Gävleapoteken . 
Mest apoteket Lejonet . 
Arbetade ungefär halvtid . 
Övrig tid var jag prästfru . 
Blev uppmanad att söka en heltidstjänst , men jag ville inte arbeta så mycket . 
Sen kom skilsmässan som en blixt från klar himmel . 
Min man skulle flytta till annan ort . Jag o barnen kunde inte bo kvar i tjänstebostaden . 
Heltidstjänsten var tillsatt . 
En 30-timmarstjänst i Storvik blev ledig . 
Sökte den . 
Kom på andra plats . 
Personen som fick tjänsten ångrade sig . 
Håkan Molin på huvudkontoret ringde o frågade om jag var intresserad . 
JA . 
Behövde jag betänketid ? 
NEJ . 
Så hamnade jag i Storvik med barnen . 
Där var jag i sex år . 
Apoteket var slitet och låg vid riks80 . 
Pausrummet låg i källaren . 
När det var fikadags gick ickerökarna ner först , därefter rökarna . 
Vi hade fortfarande skrivmaskiner med kopieringspapper om receptet var itererat . 
Här märkte jag av dialekt för första gången . 
En kvinna skulle ha kanyler för insulinbehandling . 
På receptet stod inte vilken sort . 
Jag frågade . 
Det skulle vara de grannaste . 
Jag tog de färggrannaste dvs rosa . 
Hon kom tillbaka . 
Grannaste tunnaste . 
Eftersom Storvik låg på landet lärde jag mig mycket om veterinärläkemedel . 
Solbrända grisar ska behandlas med såpsprit . 
När styngflugans larver skulle behandlas hade vi koll på och tog hem lite extra . 
I sept okt tog vi hem koncentrerad väteperoxidlösning . 
Älgjägarna behövde det för att tvätta rent älghornen med . 
Vi hade medicinlådor som skulle gå med buss till Åshammar , Gästrike-Hammarby och Torsåker . 
Apoteket i Storvik flyttade till Logårdens affärshus . 
Mycket skulle slängas . 
Jag tog vara på lite smått o gott . 
Bl . a . 
en pillerbräda . 
Arbetade i Storvik när datorn gjorde sitt intåg . 
Det var lite konstigt i början , men man vande sig . 
Vi fick åka till Solna på informationsdag . 
Så fort en norrman kom innanför dörren visste man med en gång vad han skulle ha . 
Strepsils . 
Flera förpackningar . 
Det slog aldrig fel . 
Recept är ju bara giltiga ett år . 
Om någon behövt Pilokarpinögondroppar med ett recept som är en vecka för gammalt har jag sett genom fingrarna med det , men tydligt sagt till att de måste skaffa nytt recept . 
Något som jag inte tummat på är intervaller med beroendeframkallande läkemedel . 
Kunderna kanske säger att de ska ut o resa och behöver medicinen på en gång . 
Jag erbjöd mig alltid att ringa doktorn och fråga om lov . 
Hälften av kunderna brukar säga att det behövs inte , medan andra hälften är tacksamma för det . 
De som tar sitt recept och går brukar försöka på ett annan ställe . 
Jag brukade stämpla i rutan och skriva makulerat för att nästa apotek skulle se upp . 
En dag kom en kvinna in . 
Hon hade armen i bandage . 
Hon hade recept på Fortalgesictabletter . 
Hemadressen var Åsögatan i Stockholm . 
En läkare i Hässelby på en liten mottagning hade skrivit receptet ett par dagar före besöket . 
Eftersom jag är Stockholmsflicka for tankarna i huvudet . 
Hon har stort bandage om armen-stor olycka-bor på Åsögatan på Söder - varför åka ut till Hässelby på liten mottagning-varför inte Södersjukhuset som ligger på Åsögatan-varför åka till Gästrikland och hämta ut starka värktabletter efter flera dagar ? 
Jag sade att jag måste ringa doktorn . 
Kvinnan försvann ut för att aldrig komma tillbaka . 
Ringde läkarmottagningen som hade semesterstängt-även den dagen receptet var utfärdat . 
Slog larm . 
Kvinnan hade åkt runt på flera ställen redan . 
Hennes signalement gick ut till apoteken . 
Hon åkte fast i Falun - med armen i bandage ! 
Varje gång jag satt fast någon , har jag tänkt att den personen nu har chansen att börja ett nytt och bättre liv . 
Så slog kärleken till igen och jag fick tjänst på sjukhusapoteket i Falun hos apotekare Gerd Henricsson 1 sept 1987 . 
Åkte buss emellan i ett år så att dottern kunde gå ut nian o sonen sexan innan vi flyttade . 
Sjukhusapotek var något helt nytt för mig . 
Så många nya läkemedel som jag aldrig sett . 
Många av patienterna var naturligtvis mycket sjukare än på ett öppenvårdsapotek . 
Började i beredningen efter ett år . 
Kändes spännande att börja med något helt nytt . 
Man tillverkade sterila saker som t . ex TPN i samma rum som cytostatika . 
Efter några år byggdes beredningen om så det blev vanlig steril i ett rum och cytostatika i ett annat . 
Där inträffade också det allvarligaste felet jag gjort . 
Skulle tillverka en pump med Fluorouracil . 
Person A plockade fram pumpen . 
Person B fyllde den med natriumkloridlösning i sterilrummet . 
Person C spritade in den till mig i Cytorummet . 
Jag fyllde på med 5-Fu . 
Någon gjorde slutkontroll . 
När pumpen sattes på patienten såg hon att det var en annan färg än vanligt , men sa inget . 
Patienten har naturligtvis ingen skuld i det hela . 
Pumpen gick in på 2 dagar i stället för 5 . 
Patienten fick inga skador och jag är oändligt tacksam för detta . 
Men jag lärde mig en läxa : Att ALDRIG lita på någon annan . 
Efter detta tänkte jag Finn 5 fel Här finns 5 fel och dem ska jag upptäcka . 
Och jag hittade mer fel efter det tyckte jag . 
Jag tänkte att det är jag som ser denna detta rekv recept första gången . 
Något fel är det och det ska jag hitta . 
Jag blev en bättre farmaceut helt enkelt . 
I sterilen tillverkade jag TPN med hjälp av en Automixpump . 
FylldeDeltec-kasetter . 
När man skulle fylla en infusionspåse med t . ex . morfinblandning kopplad till infusionsaggregat till Deltecpump kunde det ta en timme . 
Det gällde att få ur all luft . 
Det var inte alltid lätt att jaga bubblor . 
I början inne i cyton hade vi aggregat med 4 slangar Quattroset att sätta i burkarna med torrsubstans . 
Man lät infusionsvätskan rinna in i burkarna för att lösa upp pulvret . 
Sen skulle lösningen gå tillbaks till påsen . 
Därefter , när burken var tom , skulle slangarna förslutas med en metallklämma och sedan klippas av . 
En gång klippte jag av fel slang slangen som skulle kopplas till patienten och det rann ut cyklofosfamidlösning i knät . 
Hade en engångspappersrock med förstärkning på mig och fick inget på mig . 
Efter det såg jag upp med alla slangar så att jag inte skulle klippa av fel . 
Fortsatte att tillverka cytostatika även när jag vid 44 års ålder blev gravid . 
Ville inte tala om för någon före alla prover var klara v 20 i graviditeten . 
Bytte handskar efter varje beredning . 
Tyckte att jag slösade eftersom vi bara skulle byta en gång i timmen samt vid spill . 
Allt gick bra och jag fick en fin pojke som jag var hemma med i 2 år . 
Från början hade vi vanliga beredningar också . 
Har gjort många tuber resorcinolsava , flaskor med resoniumlavemang , dispat äggpulver . 
Balansvågen ersattes med en elektronisk våg med kontrollremsa . 
De sista 5 åren fram till pensionen var jag på Nuklearmedicin och beredde radiofarmaka med teknecium . 
Då började man kl 7 på morgonen för att bereda alla kit som sköterskorna skulle använda under dagen . 
En ny generator kom varje helg så måndagsfarmaceuten måste ta bort den gamla generatorn ur LAF-bänken och sätta dit den nya . 
Halveringstid medför att lösningen man eluerar blir svagare för varje dag . 
Därför veckostädade vi bänken varje fredag för att undvika strålning . 
Vi hade ett flyttbart blyfönster framför oss . 
Sprutskydd naturligtvis . 
Jag tyckte bäst om de hemmasnickrade sprutskydden . 
Det var tjockt bly på ena sidan och blyglas på andra . 
Sprutan satt fast ordentligt utan att glida och man såg skalan ordentligt . 
Det var mycket att räkna på . 
Innan det satt ordentligt om det skulle vara gånger eller division när man räknade på sönderfallet . 
Siffrorna snurrade i huvudet . 
En fredag förmiddag våren 2010 läste jag på Expressen . se om vulkanutbrottet på Island . 
Eyjafjallajökull hade ett utbrott , som gjorde att flygplatserna var stängda och planen stod på marken . 
Kommande måndag var min . 
Generatorn brukar komma med flyg-mellanlandning i Köpenhamn . 
Ringde nuklearmedicin . 
Det hade inte tänkt på att de skulle bli utan generator . 
Efter en stund ringde de mig . 
En bil var på väg från fabrikanten i Holland . 
Generatorn kom i tid ! 
Det var roligt att vara en person av fyra i Dalarna som kunde detta . 
Medan jag ännu gick vid disken på SA skaffade vi en docka . 
Det var många asylsökande från forna Jugoslavien i Falun . 
Om man skulle förklara suppar o vagitorier var det lättast att peka på dockan . 
Jag har också kvalitetsgranskat-eller inspekterat som det hette från början . 
De första åren var det hjälp med städningen av förrådet kändes det . 
I slutet hjälp med att få säkra rutiner . 
När jag kommit till avdelningen mottagningen har jag alltid frågat mig själv : Skulle jag våga vara patient här ? 
Det leder till att man ser mer saker som kan behövas rättas till . 
Säkerhet har varit viktigt för mig . 
Har nästan alltid blivit vänligt bemött och haft bra diskussioner . 
Ibland har läkemedelsansvarig ssk sett mig som en räddande ängel . 
Det kan ha varit motstånd på avdelningen om vissa bra saker och ssk har velat att jag ska skriva om brister i protokollet som ledningen inte velat ta tag i . 
Jag har sett hemskheter som jag kunnat åtgärda så att inte olyckor inträffat . 
Man öppnar skåpdörrar o lådor och får ibland se hemligheter Ett ställe hade en saftflaska brevid formaldehydflaskan . 
Saften var avsedd för vissa barn som behövdes få medgörliga . 
Efter diskussioner hamnade saften i personalens kylskåp . 
En avdelning ville inte föra narkotikajournal på grupp IV-V . 
Jag förklarade att de måste . Skrev i protokollet att lagen kommit till för att skydda personalen mot missbruk . Vem som helst kan drabbas - även sjukvårdspersonal . 
Tidig upptäckt bäst . 
När jag kom tillbaka efter ett år hade de just börjat journalföra . 
Men först hade de ringt Socialstyrelsen och frågat om de måste . 
Ja de måste . 
Jag berömde dem att de äntligen börjat . 
De hade vägrat under många år och tidigare granskare hade tagit med detta i protokollet år efter år . 
Vi hade jour i hemmet i flera år . 
Vårt sjukhusapotek valde att vi hade en vecka i taget . 
Vi fick själva välja veckor genom att skriva upp oss på en almanacka . 
Naturligtvis kunde vi sen byta dagar veckor med varandra . 
En sen kväll på våren , när jag gått och lagt mig , ringde det . 
IVA i Mora behövde Chlomycetin inf-konc . 
Det var bråttom . 
Det skulle vara blåljus till Mora . 
Ringde taxi . 
Slängde på mig en kappa utanpå nattelinnet . 
Ut till taxin . 
Iväg till apoteket . 
Ut till taxin igen som skjutsade hem mig eftersom jag bodde åt rätt håll . 
Den kvinnliga chauffören berättade att hon bett sin chef ta transporten . 
Han och polisbilen stod redo vid nästa rondell . 
Läste i Fass efteråt och jag listade ut att det gällde en hjärnhinneinflammation . 
Hörde av vår Mora-personal att de var nöjda på IVA . 
Vi gjorde egna akutbrickor på sjukhusapoteket i Falun . 
Det var röda plastaskar , med fyra fack , som det stod Lego på . 
Våra brickor stod i rumstemperatur i 6 månader . 
Innehöll bl . a . 
fem st Celu-curinklorid inj . ampuller . 
Hur kunde de hålla i 6 mån ? 
Vi fick dispans till detta . 
Jo vid akut situation drog man så mycket man behövde för att få effekt . 
Det var ju 5 ampuller ! 
Gjorde inget om effekten avtog . 
Det verksamma ämnet räckte ju i alla fall . 
Har också haft hand om Antidotförrådet på akutmottagningen . 
Varenda sommar brukar det vara brist på immunserum mot huggormsbett . 
Det har jag vetat innan det brukar stå i tidningarna . 
Därför plockar jag alltid blåbär med plockare för att slippa bli ormbiten . 
ViperaTab finns åter på marknaden när ormarna gått och lagt sig för vintern . 
Fick ett telefonsamtal från ett av de andra sjukhusapoteken i länet . 
Man undrade vad vi skulle gjort om vi fick frågan om fenol i ögat . 
Efter att vi lagt på kollade jag på antidotlistan . 
Macrogol-ögonspolvätska är det som gäller . 
Vad skulle jag ha gjort när vi inte hade detta på lager ? 
Vi brukar sälja det till de som köper fenol mot nageltrång . 
Kirurgmottagningen och vårdcentralerna . 
Efter en timme ringde akuten . 
Vi behöver mer Macrogol ögonspolvätska . 
Den vi har är slut . 
Då kunde jag tala om att de skulle gå till kirurgmottagningen först så skulle jag fixa fler flaskor . 
Fick några till från vårdcentralerna med hjälp av taxi . 
PUH ! 
Tur att jag fått samtalet från apoteket en timma tidigare för jag hade tänkt klart när akuten ringde . 
Kanske jag räddade synen på någon ? 
Det får jag aldrig veta . 
Akuten behövde en sommar blödarsjukamedicin . 
Ringde Scheele som ringde KS . 
Skulle det vara med vanlig taxi eller blåljus ? 
En taxi skulle inte komma genom avspärrningarna i Stockholm . 
Blåljus kommer fram överallt . 
Det var EU-toppmöte i Stockholm . 
Det blev blåljus . 
Jag var hjälpmedelsansvarig . 
Fick mycket prover på katetrar , urinuppsamlingspåsar och stomipåsar . 
När min 79-åriga mor och jag skulle tågluffa till Tyskland och hälsa på min dotter , som sommarjobbade på tyskt apotek , fick jag en idé . 
Hur känns det att ha stomipåse ? 
Sitter de fast så länge som utlovas ? 
Mamma o jag tog varsin sluten stomipåse , stoppade i reskassan som skulle användas på slutet av resan , satte fast dem på magen . 
Jo det är bra kvalitet på påsarna . 
Gick bra att duscha på vandrarhem med påse . 
Att dottern höll på att få slag när vi kom fram är en annan historia . 
Har arbetat med kliniska prövningar och sökt otaliga licenser . 
Sista åren infördes LMS . 
Läkemedelsservice . 
Farmaceuten beställer läkemedel på avdelningen med en handdator . 
Jag hade några egna avdelnigar . 
Har kollat vätskevagnar . 
De sista åren har jag tillhört ApoteketFarmaci . 
Har tyckt att det varit för många omorganisationer de sista åren . 
Kanske hör till åldern . 
Har några gånger fått åka till sjukhusapoteken i Avesta , Ludvika o Mora och arbetat . 
Jag som inte kör bil längre har fått passa buss tågtider och det har varit stressande . 
Det var varit en rolig , omväxlande och spännande resa att vara faramceut . 
En resa som jag aldrig ångrat . 
Jag har jobbat på små och stora apotek , i stad och på landet , vardagar , helger o nätter , med människor och djur , friska och sjuka . 
Träffat patienter i glädje och sorg . 
Har arbetat med så många trevliga arbetskamrater . 
Jag har inte arbetat med dos eller distansapotek . 
Annars har jag nog gjort allt ! 
Jag har egentligen mycket mer att berätta eftersom jag skrivit dagbok till och från genom åren men nu blev det det här . 
Har mina labbis-anteckningar från Ormen kvar och en del annat som jag gärna skänker bort . 
Med vänliga hälsningar Åsa Fredelius Jungfruvägen 7 A 791 34 Falun tel : 023 - 160 84 fre_asa hotmail . com 